Dramaturgické hry
=================


Živé pexeso
-----------

Vyberou se dva hráči pexesa a jdou někam, odkud neuvidí ostatní (za dveře), ostatní jsou kartičky pexesa,
které utvoří dvojice. (Je lepší, když to nejsou nejlepší kamarádi, je to moc okaté.) Každá dvojice si vymyslí krátkou scénku, 
může to být zvuk, cokoliv... (Udělají dřep, zazpívají první slova známé písničky, napodobí zvíře, 
řeknou hlášku z filmu, ... fantazii se meze nekladou!) Důležité je, aby oba z té dvojice udělali opravdu to samé. 
Potom se zamíchají a rozestaví stejně jako pexeso do řad a sloupců. Přijdou hráči, střihnou si a kdo vyhraje, 
ten první "otáčí" kartičku a hledá dvojici. Pexesová kartička po vyvolání předvede, to co si s partnerem připravila. 
Vyhrává hráč, který získá nejvíce dvojic. Poslední "neotočené" kartičky jdou za dveře a hra pokračuje.

