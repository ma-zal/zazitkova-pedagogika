Nezatříděné hry
===============


Štafetá souložení balónků
-------------------------

První se postaví a opře o židli. Má na zadku připevněný balónek. Další ho musí zezadu prasknout. Rukama se ale balónku nesmí dotknout (může se dotýkat spoluhráče). Kdo balonek praskne, stoupá si místo původního k židli...a štafeta pokračuje.


Živý šíp
--------

Na stěně je nakreslen kruhový terč. Hráči mají zavázané oči a snaží se ze startovní čáry dojít za pomocí rad ostatních k terči a fixou, kterou drží v ruce se co nejlépe trefit do terče. Takto stříli postupně celé družstvo. Jde i o rychlost – hra všem družstvům končí, když první družstvo dostřílí.


Oblékání
--------

během časového limitu si obléct co nejvíce věcí. Je nutné definovat, jestli jen své a nebo lze věci sehnat kdekoliv.
Doporučujeme definovat, co znamená "mít oblečeno".


Provlékání provázku
-------------------
Nošení věcí
1. úkolem je donést co nejvíce věcí na zadané písmenko.
2. Abededa – donést věci postupně z celé abecedy
3. Slova – zadáme nějaké slovo. Cílem je donést věci tak, aby z počátečních písmen se složilo dané slovo.


Pexeso – eternity II
---------------------
Kostičky papíru, z každé strany je jeden symbol (obrázek, symbol,...). Cílem je co nejrychleji složit celé pexeso.

Tip: Z druhé strany může být nějaká tajná informace.


Co se změnilo
-------------
Vedoucí řekne všem, aby si ho pořádně prohlédli. Pak poodejde za dveře a něco na sebe změní (rozepne knoflík, apod). Ostatní pak musí uhádnout, co se změnilo.


Námořníci
---------
Hráči sedí v kruhu a vedoucí jim rozdá čísla od jedné. Vedoucí určí někoho, že má umýt podlahu. "Číslo X, je třeba umýt podlahu.". On odpoví "Hm..já to zařídím". A přehodí práci na dalšího. Ten musí určit celou historii. Tedy např. "Číslo X říkal, že číslo Y říkal, že vedoucí říkal, že je třeba umýt podlahu". Kdo to zkazí, prohrál.


Dřevěný panáček
---------------

Vedoucí hry dá prvnímu hráči v kruhu libovolný lací se slovy "Toto je dřevěný panáček". Hráč odevzdá klacík sousedovi po pravici a řekne "Toto je dřevěný panáček, který má červenou čepici.". Další pak každý přidá jednu další vlastnost. Předchozí vlastnosti musí každý doslovně zopakovat. Kdo to zkazí, vypadá ze hry.


Chudinka kočička
----------------

Hráči sedí v kruhu na židlích. Jeden hráč je uvnitř kruhu a představuje chudinku kočičku. Kočička si klekne před libovolného hráče, žalostně zamňkouká a přitom dělá komické grimasy. Sedící hráč při tom musí kočičku pohladit a říci "Chudinka kočička". Nesmí se ale usmát. Kočička zamňkouká 3x a když hráče rozezměje, vyměňuje si s ním místo a vše se opakuje.


Mám zahradu
-----------

Jeden z hráčů sedí v kruhu a uvede nějaké téma, např. "Mám zahradu". Někdo (určený) se zeptá "Jakou zahradu". "Pěknou zahradu." odpoví první. Druhý hráč se ptá třetího, čí je to zahrada, co tam roste, apod. Ten musí odpovědět přídavným jménem opět na "P". Třetí se pak ptá dál, atd. Kdo neodpoví do 10 sekund, vypadává.



Letadlo
-------
Jeden má zavázané oči a zbytek skupiny vydává nějaké signály (zvuky) a snaží se dostat letadlo na letiště (k sobě do vymezeného prostoru). Skupin je více a navzájem se tedy ruší. Skupinám dát dopředu čas, aby si domluvily "strategii".


Svíčkový fotbal
---------------

Dva týmy. Každý hráč má v ruce svíčku. Cílem je dostat se ze zapálenou svíčkou do branky protihráče. Protihráči se snaží svíčky sfoukávat. Pokud má někdo svíčku zhaslou, nesmí nikterak ohrožovat protihráče a musí se vrátit na výchozí stanoviště (kousek za brankou), kde si svíčku znovu připálí o domovskou svíčku, která tam stojí.

V každé bráně je rozhodčí, který kontroluje, zda svíčky opravdu hoří.


Šestý smysl
-----------

Říkame témata (barva, město, zvíře,...). Všichni píší slova, která si myslí, že napíše nejvíce lidí. Kolik lidí slovo pak opravdu napsalo, tolik dostanou bodů.


Absolutní nepořádek
-------------------

Rozdělíme tělocvičnu na dvě poloviny (u otevřeného prostoru je třeba několik chytačů, kteří míčky pomáhají vracet do hry. Úkolem každého družstva je, aby na jejich půlce nebyly žádné míče. Házet může každý max jeden míček najednou (modifikace: i více míčů). Po časovém limitu (2-5 minut) hru zastavíme a spočítáme, kolik každé družstvo má na své straně míčků.

Modifikace: různé způsoby házení míčků (zády k soupeři, mezi nohama, dotyk pouze nohou).


Vlak – štafetová hra
--------------------

Družstva v zástupech za startovní čáru. První hráči vyběhnou k metě, pak zpět ke svému družstvu, kde vezme s sebou další vagónek. Hra končí, když jsou zapojeny všechny vagónky.

Prodloužená varianta: Po posledním vagónku


Bingo
-----

Klasická hra bingo. Děti si vyplní prázné pole 5x5 náhodnými čísly 1-75. Losují se čísla, dokud někdo nemá všechna pole (všech 25) vyškrtáno.


Latrína
-------
TODO ...dopsat popis


Živé človeče nezlob se
----------------------

Skupiny hráčů si hází kostkou. Podle čísla, které jim padne, tolik musí oběhnout kol okolo kruhu. Poté mohou do svého domečku. Mezitím obýhají i ostatní skupiny. Když jeden dohoní druhého, dotkne se ho, čímž ho "vyhodí". V tu chvíli z vyhozené skupiny hází a vybíhá další hráč (z jednoho družstva v jednu chvíli beží vždy jen jeden.)


Aktivity
--------

Jeden si vylosuje zvolené slovo a to pak představuje (popisuje, kreslí nebo ukazuje). Kdo slovo uhodne, nastupuje na jeho místo a losuje si další slovo.


Přesedání na židlích
--------------------

Děti si sednou na židle do kruhu. Vezmou se karty 4 barev a každý si vylosuje barvu (skupinu). Dále se pak náhodně vylosuje barva, která dává pokyn dětem dané barvy se posunout o jedno místo napravo (sednou si na vedle sedícího). Takto se losuje dále a dále. Někteří dotiční se samozřejmě posunout nebudou moci, protože na nich někdo sedí (čímž jsou zdrženi). Vyhrává ten, kdo se první dostane znovu přes celé kolečko na svou původní židli.


Na koho nezbude (míček)
-----------------------

Děti utvoří kruh a jsou, poskakují okolo. Stranou jsou uloženy míčky, je jich o jednoho méně, než je hráčů. Na povel se každý musí zmocnit míčku. Na koho nezbyde, vypadává ze hry.
Madam Butterfly

Mějme 4 šílená jména (nebo lze hrát i s barvami karet). Děti sedí v kruhu na židlích. Každý má vylosované jedno ze 4 jmen. Vedoucí pak stále dokola losuje jména. Všichni děti, které mají toto jméno, tak si sednou o židi doprava. Pokud tam někdo už sedí, sedne si na něj. Pokud někdo sedí vespod (né nahoře na hromadě), nemůže se presunovat – přesunují se pouze ti nahoře. Vyhrává ten, který se první přesune přes celé kolo opět na své místo.


Brad Pitt
---------
Je třeba dvě oběti (vedoucí), kteří rády běhají. Jeden se jmenuje Brad a druhý Pitt. Děti pak chtějí mít podpis od "Brada Pitta". Celebrity se samozřejmě snaží utéct


Čokoláda / kofola
-----------------

Děti jsou v kroužku. Uprostřed je čokoláda s vidličkou nebo kofola s hodně dlouhým lehce diravým brčkem (či jiná vhodná pochutina s náčiním). Hra začíná tak, že se hází dokola kostkou - komu padne šestka, ten si musí nasadit klobouk, boty, mikinu, kalhoty a rukavice (nejlepčí je kulich a rukavice takové ty gumové, se kterýma se čistí záchod :)))) a teprve poté popadne lžící a může se začít cpát. Ostatní ale mezitím pochopitelně horečně hází dál a jakmile padne znovu šestka, musí aktuální jedlík (ikdyž třeba ještě ani neochutnal) honem sundat rekvizity a předat je dál.


Žebrák
------
Děti jsou v kruhu, jsou označená místa kruhem (např. Provazem). Je označen začátek a konec (mezi dvěma místy je čára z provazu). Na jedná straně je Král, pak dvorní páni,....poddaní, a na konci je žebrák. Cílem je dostat se v řetezci co nejvíše. Děti si hází míč. Když někdo nechytí (musí být ale mířeno přesně na něj), musí jít pro míč. Tím se uvolní jeho místo a ostatní o něj jdou bojovat (kdo první místo obsadí, je jeho). Tím se uvolní další původní místo a boj pokračuje....


Poznávání ostatních
-------------------

Jeden má zavázané oči a v ruce vařečku. Úkolem je poznat pohmatu vařečkou toho, koho skupina vybere.


Záchodový maraton
-----------------

Toaleťák, izolepa...vice viz rozcvičky


Ovečky a pasáček
----------------

Cílem hry je, aby zvolený pasáček dovedl své ovečky do ohrady (ohraničený prostor např lanem). Ovečky jsou však slepé a němé (zavázané oči a nesmějí vydávat žádné zvuky a pasáček nemá ruce ani nohy (nemůže se hýbat z místa ani na ovečky šahat). Skupina musí vymyslet strategii, jak se budou domlouvat.
Ovečkám se zavážou oči a pak se rozmístí po louce (bez stromu a nečeho, o co by se mohli zranit).
Zoptížnení: Pasáček nemůže též mluvit. Skupina musí přijít na jiý způsob komunikace


Všímej si dobře (vhodné na cesty)
---------------------------------
Vedoucí vyzve děti, aby si co nejvíce všímali svého okolí. Po nějaké době se pak ptá na otázky  typu "jaký nápis byl na směrovce na minulé křižovatce", apod. Děti zapisují své odpovědi do sešitu.  Výsledky se pak bodují.


Kurýr
-----

Dětem se předá zpráva, kterou mají za úkol jako první předat jiné osobě v táboře. Osobu samozřejmě musí najít, protože se nedozví, kde je. (taková rychlovka na proběhnutí).


Boj o poklad, či vlajky
-----------------------

Ve středu je na stromě na dosah (či na zemi, či jinak umístěn) poklad. Poklad je mnoho kusů něčeho. Okolo je kruh (cca 10-20 metrů). Velikost kruhu musí odpovídat počtu dětí.. Děti jsou rozděleni na dvě skupiny. První skupina stráží poklad. Tato skupina nesmí dovnitř kruhu. Druhá skupina vyráží z počátečního místa má za úkol dostat se dovnitř a zebrat jeden kus pokladu, aniž by se ho někdo z první skupiny dotkl (v tom případě musí poklad nechat být a vrátit se zpět na počátek a běžet znovu).
Skupiny se pak vymění. Vyhrává ta skupina, které se podařilo odcizit více.
Doporučuje se skupiny šátky barevně odlišit.

Další variantou je mít pro každou skupinu jeden poklad. Skupiny pak musí zároveň bránit a zároveň útočit. Místo pokladu může být též vlajka, kterou je nutno odcizit. Kdo jí první odcizí a přenese k sobě, má bod. Vlajky se pak vracejí zpět a hra začíná znovu.


Osvobození zajatci
------------------

Vymezíme kruh o průměru 25 metrů. Skupiny se dělí na útočníky a obránce. Obránci do kruhu sami nesmějí,
jen když vedou zajatce ze skupiny útočníků. Útočník je zajat, když se ho obránce dotkne a pak dovede do středu kruhu.
Zajatec může být vysvobozen jiným útočníkem, který se dostane do středu a dotkne se ho pak vyvede na určené místo.
Za zajatce jsou 3 body, za osvobození zajatce 10 bodů


Průnik do tábora
----------------

Vymezíme dva soustředné kruhy. Jeden o poloměru 6m, druhý 15. Menší představuje tábor, větší obranou linii. Skupina se rozdělí na 1/3 obránců a 2/3 útočníků. Obránci musí být stále vně obranné linie. Útočníci se snaží dostat do tábora v co největším počtu. Jakmile jsou tam, jsou nedotknutelní.
Obránci se naopak snaží zajmout útočníky a tím je vyřadit ze hry. Zajatci se pak drží až do konce hry v mezikruží. Útočníci se mohou bránit tak, že se dotýkají oběma rukama stromu (pak nemohou být zajati). Jeden strom tak ale může chránit pouze jednoho útočníka.
Je-li po skončení hry alespoň polovina útočníků v táboře, vyhráli.


Závod ve vaření vody
--------------------

Před každou skupinkou stojí trojnožka s kotlíkem a v každém stejné množství vody. Skupiny dostanou sirky a na povel jdou hledat dřevo a chroští, s kterým hned rozdělají pod kotlíkem oheň. Vyhrává skupina, která první dostane vodu do varu.

Zlepšení: V každé skupině mohou existovat démoni, kteří mají vodní stříkačky, kterými ze své pozice mohou zkoušet překazit druhé skupině zapálení ohně. Tito démoni se nesmí pohybovat, mohou tříkat pouze z povzdálí.


Červení a bílí
--------------

Obdélníkové hřiště rozdělíme čárou na dvě poloviny. Asi 2m od střední čáry vyznačíme na obou stranách startovní čáry, na nichž stojí (klečí, sedí, leží) čelem  sobě dvě družstva. Vedoucí střídavě náhodně vyvolává jednu z barev. Toto družstvo má za úkol okamžitě se zvednout a dotykem zajmout někoho z druhého družstva. To musí zase co nejrychleji utéct za okraj hřiště.
Kdo je zajat, vypadává ze hry. Kdo má na konci více hráčů, vyhrává. Hrát se dá též na body, zajatci se pak vrací zpět.


Noční hry
=========


Bludičky / zajíci
-----------------

Dva hráči vyjdou z tábora. Jdou po cestě udané vedoucím hry a polokruhem se vrátí do tábora. Každý má svítilni, kterou rozsvítí alespoň 1x za minutu.
Ostatní hráči vyjdou 10 minut po odchodu bludiček. Snaží se jít za dvětlem a chytit bludičky dříve, než se vrátí do tábora.
Podaří-li se jim to, vyhrávají, jinak vítězí bludičky.
Poznámka: Podobná varianta je se zajíci. Ti však pískají, stále běhají po lese a je jich mnoho. Úkolem je jich co nejvíc pochytat.


Noční rozvětka
--------------

Nutný hustý les, tříčlenné skupinky.

Před setměním se vypraví z tábora tříčlenná skupinka, kterou vede rozhodčí. Ve vzálenosti 1-2 kilometry od tábora zřídí na chráněném místě nouzevé ležení. Za soumraku rozdělají v určenou hodinu oheň. Čas od času o něčem nahlas hovoří, později se sesednou kolem ohn a tiše zpívají. Čím větší ruch je v nouzovém táboře, tím lépe.

V určenou hodinu odejtou z tábora tříčlenná družstva hledat nouzový tábor. Mají za úkol přiblížit se nepozorovaně k táboru, nakreslit plánek, zjistit, cím se hráči zabýva, o čem hovoří, atd.

Hráči v nouzovém táboře nijak zvlášť své ležení nehlídají. Jen občas poodejdou od ohně, aby ostatní hráče znepokojili. Yoho, kdo se kryje velmi špatně, mohou dotykem zajmout.

Vítězí družstvo, které po ukončení hry odevzdá nejlepší popis činnosti v ležení, správný náčrt tábořiště a nemá nikoho zajatého.



Žíznivý indián
--------------

Každý soutěžící si vezme do úst doušek vody a snaží se ji nepolknout, ale udržet v ústech. Hodnotí se, kdo vydržel nejdéle. Samozřejmě můžete své soupeře rozesmívat. 

HON NA VLKY
-----------

- Druh: běhací
- Místo: les
- Délka: max. 15 min
- Hráči: dvě skupiny 9-13
- Pomůcky: šátky, 2-3 místná čísla

Vlci mají na zádech 2-3 místné číslo, myslivci za pasem šátek. Vlci mají 5 min. náskok a musí občas vrčet. Myslivec musí zavolat číslo vlka, vlk chytit myslivcův šátek. 


HON NA ZAJÍCE
-------------

- Druh: běhací
- Místo: kdekoli
- Délka: krátká
- Hráči: dvě skupiny >12
- Pomůcky:

Obdélníkové hřiště 28x5 metrů rozdělíme na 7 pásů, čímž vznikne 8 příček. Osm hráčů prvního družstva se rozestaví každý na jednu příčku, devátý se k někomu přidá. Druhé družstvo, zajíci, se připraví k jedné z kratších stran obdélníku. Na dané znamení začnou zajíci přebíhat na druhou stranu hřiště a jejich odpůrci je při tom budou chytat. Osm hráčů se může pohybovat jen po svých příčkách, devátý se hýbe po libovolné příčce a i po okraji hřiště. Za přeběh bez chycení získává zajíc bod, vrací se kolem obdélníku na výchozí stanoviště a může znovu běžet. Úlohy se pak vymění a nakonec se spočítají body. Kdo má nejvíce, vyhrál. 


JEN POČKEJ
----------

- Druh: běhací
- Místo: louka
- Délka: 10 min
- Hráči: skupina a dva
- Pomůcky: šátky

Jeden z hráčů představuje vlka a má vzadu za opaskem připevněn ocas z hadru nebo roztřepeného papíru. Ostatní hráči představují jiná zvířátka, jen jeden jediný představuje chytrého zajíce, pozná se podle malého ocásku ze šátku. Na povel vlk vyběhne a jeho úkolem je najít mezi zvířátky zajíce a chytit ho - plácnout šátkem, přičemž se ostatní zvířátka snaží vlka oklamat. Podaří-li se mu to, stává se ze zajíce vlk a zajíce si nenápadně připne jiný hráč. Zasáhne-li však vlk jiné zvířátko, získá výprask od zajíce.


KDE JE MÉ ČÍSLO?
----------------

- Druh: běhací
- Místo: les
- Délka: 30-45 min
- Hráči: dvě skupiny 9-14
- Pomůcky:

Hráče ve dvou skupinách hlasitě rozpočítáme. Ti pak odejdou na svá stanoviště. Úkolem je najít sobě odpovídající číslo ve druhé skupině a tím vyřadit protivníka ze hry. Zároveň je však nutné upozorňovat hráče ze své družinky na blížící se protivníky. 


KDO DŘÍVE?
----------
- Druh: běhací
- Místo: louka, místnost
- Délka: 5 min
- Hráči: dvě skupiny
- Pomůcky: věc

Uprostřed mezi družstvy je nějaká věc (provaz, kolík, kámen ap.) Z každého družstva jde k věci jeden hráč. Střídavě (jednou z 1., příště zase z 2. družstva) dělá u věci různé posuňky, cvičí atd. Druhý hráč musí po něm vše napodobovat a při tom ho hlídat, aby věc náhle nesebral a neutekl ke svému družstvu. Jakmile ten, kdo předcvičuje, uchopí věc do ruky, musí utíkat, a ten, kdo ho napodoboval, musí za ním a dotknout se ho. Nepodaří-li se mu to, musí do jeho družstva jako zajatec. V místnosti ovšem nelze utíkat, zde se hraje jen na uchopení věci do ruky a na plácnutí. 


LA MANCHE
---------

- Druh: běhací
- Místo: okruh (200m - 1km)
- Délka: 4 hodiny + odpoledne na zotavení
- Hráči: skupiny po 5 lidech
- Pomůcky: židle, míč, 2 šátky, 3 označení auta, stopky

Den před organizováním hry je třeba vybrat okruh, oznámit základní informace (neprozradit, že jde o běh), rozdělit hráče do skupin po 5 lidech (v případě nedělitelného počtu po 6, nikoliv po 4) a přiřadit každé skupině barvu. Na ráno je třeba připravit ještě označení závodních aut (nejlepší jsou kusy bílého prostěradla na kterých jsou nakresleny různé typy vozidel dle fantazie). Označení se nosí na krku je třeba jej opatřit špagáty. Dále je nutné vybrat novináře z řad těch, kteří se nemohou ze zdravotních důvodů zúčastnit. Každá skupina si na začátku okruhu vybuduje své depo, kam si může přinést jakýkoliv doping - pití, jídlo, oblečení, maséra, maminku, lopatu na padlé, ... Členové jednotlivých skupin jsou dále povinni se viditelně označit barvou svého týmu stejně tak jako si označí svá auta. Na tyto přípravy je 20 minut. Poté co mají všichni vybudované depo a jsou všichni přítomni se jede zkušební kolo, kde si všichni projdou trať. Na trati při závodu mohou být najednou maximálně 3 auta z každé skupinky a každé musí být řádně označeno. Nikde není psáno, že celou dobu musejí být na trati 3 hráči a musejí běhat, to je vnitřní záležitost týmu. Na každých 5 kol musí připadat jedno kolo s handicapem (běh s židlí, s míčem a se svázanýma nohama). Handicapy je nutné střídat - není možné běhat stále s židlí. Za svázané nohy se počítá 1 kolo s handicapem a 1 kolo normálně navíc. Židle a míč jsou počítány pouze jako kola s handicapem. Šéf hry sedí na židli u cíle okruhu a každý probíhající se musí nahlásit barvou týmu, šéf pak zapíše kolo do přehledu. Hodnotí se počet kol. Novináři se během těchto 2 hodin pohybují po trati a získávají cenné informace od závodníků. Po skončení 2 hodin se nechá chvilinku oddych (max. 5 minut) a odstartuje se 20 kol. Zde vítězí ti kdo mají oněch 20 kol nejrychleji za sebou.


LOV NA ANTILOPY
---------------

- Druh: běhací
- Místo: les
- Délka: max. 15 min
- Hráči: dvě skupiny 10-12
- Pomůcky:

Tygři loví antilopy, která vyšly 5 minut před tygry. Obklíčí-li mlčky 3 tygři antilopu, je chycena. Vykřikne-li při-tom některý z tygrů, může se antilopa spasit útěkem. Chycenou antilopu dovede tygr na shromaždiště. Tygři vyhrávají, když je chycena více jak 1/2 antilop. 


MAJÁK
-----

- Druh: běhací
- Místo: členitý terén
- Délka: 5 min
- Hráči: jednotlivci
- Pomůcky:

Jeden člověk představuje maják. Stoupne si na určité místo (pokud možno vyvýšené) a začne se pomalu točit. Hráči startují z jiného místa, které není od majáku vidět, a snaží se dostat k majáku (=dotknout se ho). Když však maják uvidí některého hráče, řekne jeho jméno a tento hráč se musí vrátit na startovní místo a může jít znova. První tři hráči, kteří se dostanou k majáku, získávají bod. Hrajeme vícekrát.

Pozn.: Není vhodné hrát na louce.


PRAČLOVĚK
---------

- Druh: běhací
- Místo: kdekoli
- Délka: 10-20 min
- Hráči: jednotlivci
- Pomůcky:

Legenda:Dostali jste se strojem času do pravěku a musíte se vrátit zpět do přítomnosti. Hráče rozmístíme pravidelně po kraji území a teprve poté jim oznámíme úkol - aby odletěli zpět musí se jich sejít alespoň 10 a musí nahlas napočítat do 10 (čísla možno změnit) - jakmile se jim to povede daná skupinka vyhrává a ostatní prohráli (zůstali v pravěku). Situaci komplikují pračlověci, kteří je rozhání a zabíjí (dotykem). Kdo je mrtev, už nehraje. 


RYCHLÍK JEDE DO BRATISLAVY
--------------------------
- Druh: běhací
- Místo: v místnosti
- Délka: 10 min
- Hráči: všichni a jeden
- Pomůcky: šátek

Všichni hráči sedí ve velkém kruhu, jeden se zavázanýma očima stojí uprostřed. Každý hráč si vybere jméno některého města. Vedoucí si napíše jejich seznam a podle tohoto seznamu tu a tam zvolá např. "Rychlík jede z Prahy do Bratislavy". Vybírá obvykle dva hráče, kteří sedí na opačných stranách kruhu. Ti, kdož představuji Prahu a Bratislavu, přeběhnou opatrně kruh a posadí se na druhé sedátko. Střední hráč se však snaží jednoho z nich chytit. Jestliže si už vyměnilo místa několik hráčů a střednímu se nepodařilo nikoho zajmout, vedoucí zvolá: "Všichni na cestu!" Na toto znamení musí každý vyskočit a přeběhnout na druhou stranu kruhu. Ve chvatu a zmatku, který nastane, se střednímu hráči podaří jistě někoho chytit. Chycený pak přebírá úlohu slepého a slepý bude představovat město místo něho. 


SEBER KAMÍNEK
-------------

- Druh: běhací
- Místo: louka
- Délka: do 30 min
- Hráči: dvě skupiny
- Pomůcky: kamínky

Vyhledáme vhodný pařez, raději vyšší, o průměru 10 - 15 cm. Ve vzdálenosti 20 kroků od pařezu vyznačíme dvě startovní čáry. Hráči se rozdělí na dvě stejně početná družstva, v každém družstvu se rozpočítají a postaví se v zástupu na start. Vedoucí položí doprostřed pařezu kamínek a vyvolá některé z čísel, jimiž jsou hráči označení. Na tuto výzvu vyběhnou z družstva vyvolaná čísla. Každý z nich běží k pařezu a snaží se sebrat kamínek dříve, než to učiní jeho protivník. Nezávisle na tom, kdo kamínek sebere, oba hráči se ihned obrátí a aniž by oběhli pařez, snaží se co nejdříve zaujmout místo ve svém družstvu. Hráč, který sebere kamínek, získává svému družstvu 2 body. Jeden bod získá družstvo, jehož hráč se dříve vrátí na své místo. Před začátkem soutěže upozorní vedoucí hráče na to, že všichni musí běhat tak, aby pařez byl neustále po jejich pravé straně, poruší-li některý z hráčů toto pravidlo, dostane jeho družstvo tři trestné body. Hru kontroluje rozhodčí a dva pomocníci, kteří stojí u družstev. V okamžiku, kdy hráč po dokončení běhu zaujme své místo v zástupu, oznámí pomocník hlasitě: Hotovo! Vedoucí vyvolává dvojice na přeskáčku a pokaždé položí na pařez nový kamínek. Ve hře musí absolvovat běh všechny dvojice. Je-li málo hráčů, může vedoucí některá čísla vyvolat dvakrát. Vítězí to družstvo, které získá největší počet bodů. 


SOUTĚŽ VILÉMA TELLA
-------------------

- Druh: běhací
- Místo: trať (rovná či trnitá)
- Délka: 5 min
- Hráči: dohromady
- Pomůcky: jablka

Na znamení vyrazí všichni závodníci od startu s jablkem na hlavě. Kdo dojde bezpečně první k cíli, aniž si přidržoval jablko rukama, vítězí. Když někomu jablko spadne, musí se vrátit ke startu. 


STAVBY
------

- Potřeby - lidi: 1 organizátor a šaman (v jedné osobě) 
- Potřeby - věci: skleničky, lístečky, papír, tužka 
- Hráči: 15-30 
- Doba: 30-60 min. 
- Jak:Družstva 

Příprava: Na herní území umístíme tři skleničky s nápisy LES, LOM, ŘEKA. Do těchto skleniček dáme mnoho lístečků s popisky DŘEVO, KÁMEN, JÍL (to kam který lísteček patří je doufám jasné) a pomocí lana vymezíme vesnici (průměr alespoň 10 m). Dále připravíme ceník staveb (každá položka ceníku má následující položky: jméno stavby, potřebný materiál a počet bodů. Např. chalupa, 3 dřeva, 1 kámen, 1 jíl, 5 bodů).

Hra se hraje po družstvech (družstva by měla být alespoň po 5 lidech a měla by být alespoň 3. Větší počty výhodou). Každé družstvo si rozdělí následující role: dělník, lukostřelec, válečník. Jediný dělník může těžit materiál přímo v přírodě (to znamená, že přijde k příslušné skleničce a vezme si lísteček). Lukostřelec má 1 papírovou kouli. Koho trefí, ten je okraden, musí mu odevzdat materiál, který nese a musí se jít nechat vyléčit k šamanovi, aby mohl pokračovat dál. Válečník okrádá dotykem (pozn. válečník nemůže okrást válečníka), jinak to platí stejně. Obecně platí pravidlo, že nikdo nesmí nést více jak jeden kus materiálu. Ve vesnici se nesmí okrádat a z vesnice se nesmí střílet. Po té co skončí fáze nošení materiálu, snaží se družstva z nanošeného materiálu postavit stavby za co nejvíce bodů. Platí, že pokud mají více staveb stejného typu, tak za ně dostávají méně bodů (tj. za druhou chalupu už jsou jen 4 body, za třetí 3 body atd.). Materiál mohou měnit.

Pozn.1: U této hry je důležitá také taktika - tj. nanosit materiál tak jak to zrovna vyjde, co zrovna ukradnu, ale sledovat trochu co už mám a podle toho hrát.

Pozn.2: Léčení u šamana probíhá následovně: šaman se musí optat, jak ke zranění došlo, jestli to bolelo, a po tom za říkání kouzelného zaříkadla (moje oblíbené je: "hmmmmmm, hmmmmmm") zranění odčaruje. 


STŘÍHACÍ BITVA
--------------

POZN: pravidla chce doladit, zmenit

- Druh: běhací
- Místo: louka
- Délka: 10-15 min
- Hráči: dvě skupiny 10-12
- Pomůcky:

Dvě skupinky jsou od sebe vzdáleny 50m, 2m před každým družstvem je hranice. Obě mužstva vyšlou po jednom hráči. Až se střetnou, hrají kámen, nůžky, papír. Poražený odstoupí, vítěz postupuje dál a proti němu je vyslán další hráč a opět se stříhá... Hra končí v momentě, kdy se vystřídají všichni hráči nebo až někdo překročí hranici 2m před družstvem. 


Evoluce
-------

- Potřeby - lidi: 3 stanoviště, 1 recyklátor 
- Potřeby - věci: lístečky, cedulky 
- Hráči: 20-30 
- Doba: 30-45 min. 
- Jak:Jednotlivci 

První krok při přípravě této hry je sestavit vhodný potravní řetězec. Já navrhuji tento, ale klidně si udělejte svůj. 
- Stupeň 0: tráva, třešně, kopretiny, cola, hamburger ... hodnota stravy 1
- Stupeň 1: čmelák (žere třešně, kopretiny), brouček (žere trávu, kopretiny), bakterie (žere stupeň 2,3) ... hodnota stravy 2
- Stupeň 2: zajíc (žere trávu), špaček (žere čmeláky, třešně), blboun (žere čmeláky, broučky) ... hodnota stravy 3
- Stupeň 3: medvěd (žere zajíce, blbouna), orel (žere zajíce, špačky)
- Stupeň 4: člověk (žere colu s hamburgrem a chytá bakterie)
- Stupeň 0 je reprezentován lístečky poházenými po lese.

Všichni hráči začínají na stupni 1, kdo umře může začít znova na stupni 1. K přestupu na vyšší stupeň je vždy potřeba nasbírat potravu s hodnotou alespoň 5 (vyjímka bakterie, viz. níže). To znamená, že pokud jste čmelák musíte na začátku nasbírat 5 lístečků s třešněmi či kopretinami. Na druhém stupni již můžete lovit také zvířátka 1. Stupně, to znamená, že když někoho chytnete, seberete mu jeho cedulku a on začíná znova. Takže takový špaček může nalovit třeba 2 čmeláky a 1 třešeň nebo 5 třešní nebo atd. Obdobně je to se stupněm 3. Vyjímka jsou bakterie, které loví zvířata stupně 2 a 3 (na ulovení medvěda či orla jsou potřeba 2 bakterie, které plácnou oběť těsně po sobě) a stačí jim k postupu na další stupeň pouze 1 kořist. Účelem celé hry je stát se člověkem a nasbírat co nejvíc bodů. Člověk získá 5 bodů za hamburger s colou, 1 bod za samotnou colu či hamburger či za ulovenou bakterii. 

Pozn.: k realizaci: Je dobré udělat aspoň 3 stanoviště na kterých budou probíhat postupy na vyšší úroveň a "oživování mrtvých" (aby se netvořili fronty) a 1 recyklátora, který bude znova rozmisťovat posbírané papírky. 

Zdroj: http://drobek.mysteria.cz/deti/hry/behaci.html


Hajný
-----

- Druh: běhací
- Místo: louka, hřiště
- Délka: 10 min
- Hráči: skupina a jeden
- Pomůcky:

Na hřišti uděláme dvě čáry, vzdálené od sebe 15 kroků. Jsou to tzv. pomezní čáry. Mezi nimi je pole. Uprostřed pole vyznačíme deset kroků dlouhý a čtyři kroky široký obdélník. To je "les". Jeho rohy označíme tyčemi s víchem nebo praporky. Hráči si zvolí "hajného". Hajný se postaví v lese. Ostatní hráči se seřadí na některé pomezní čáře. Odtud po jednom nebo po dvou přebíhají na protilehlou pomezní čáru, při čemž musí proběhnout lesem. Hajný, který je v lese, snaží se při tom některého hráče zasáhnout rukou. Podaří-li se mu to, vystřídá zasažený hajného. Hajný se přidruží k těm hráčům, kteří ještě lesem neproběhli.


Pařežovka
---------

- Druh: běhací
- Místo: louka s pařezy
- Délka: 5 min
- Hráči: jednotlivci, družstva

Úkolem hráčů je dostat se ze startovního místa na louce na cílové (území musí být omezené do šířky). V úkolu jim brání chytači. Když je hráč chycen musí se vrátit na startovní místo a může jít znovu. Pařezy fungují jako domečky - když je hráč na pařezu (oběma nohama), nemůže být chycen. Na každém pařezu může být max. jeden hráč. Hráči se mohou navzájem z pařezů vyhánět: když někdo doběhne k obsazenému pařezu a napočítá do pěti, musí původní "obyvatel" domeček opustit. Lze hrát také po třech družstvech. Jedno družstvo vždy dělá chytače, další dvě útočí. Role se postupně vymění.


ROZCVIČKA S ČEPIČKAMI
---------------------

- Druh: běhací
- Místo: podlouhlá oblast
- Délka: 15 min
- Hráči: 10 - 30 lidí
- Pomůcky: čepičky

Hráči se rozdělí na dvě družstva, rozestaví se na dlouhé úzké cestě. Cílem družstva je doběhnout na cizí konec dřív než soupeři. Každý má na hlavě vratkou čepičku, kterou si nesmí přidržovat. Soupeři se mu ji snaží shodit. Pokud úspěšně, musí ji zvednout, vrátit se na svůj konec a může opět útočit. Až někdo prokličkuje s čepičkou k soupeři, vyhrává družstvo. 


SIAMSKÁ DVOJČATA
----------------

- Druh: běhací
- Místo: louka
- Délka: do 30 min
- Hráči: skupiny

Každý závodník z družstva uchopí hráče stojícího před ním za zdviženou pravou nohu a položí mu levou ruku na rameno. Na povel družstvo vyběhne. Během cesty k cíli se nesmí družstvo nijak uvolnit. Zpátky mohou běžet stejným způsobem nebo volně, popřípadě v nějaké jiné kombinaci. Družstvo, které je na výchozí čáře dříve, vyhrává. Pokud se družstvo průběhu běhu k cíli (metě) rozdělí, musí se libovolně vrátit na start a začít znovu. Čas mezitím stále běží. Pro vítězství je vhodné, pokud první z každého družstva dává povel ke skákání. Družstvo se pohybuje rychleji velkými skoky vpřed. 


7 divu sveta
------------
postav nejlepsi stavbu s určenými staveními materiály a prvky - např špejle a lepenka


Rozvátá zpráva
--------------



Šisky v lese
-------------

 - házení: Na který strom se trefíš, tam postupuješ, a tam odsud příště házíš. Cílem je na omezený počet hodů (např. 5)
   co nejdále od startu. Pokud se netrefíš do žádného stromu, zůstáváš na místě.

 - nejdelší provaz: Týmy, na čas. Udělat co nejdelší řetěz ze šišek.


Dalši tipy na hry
=================
- Běž foreste
- Běží ti ča - olympiáda
- Deep blue - místnost plná her
- Homeless academy
- Lenoráj - líný honza a zem plná jídla.
- Na hromnice o den více
- Screbble


